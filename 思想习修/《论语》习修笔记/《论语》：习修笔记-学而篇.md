# 学而篇

> 1-1. 子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”

初读此语，见孔子连三问，一问学而习，再问有朋来，三问人不知。其各句虽均易独解，然于彼此关联之处，世人却常因其缺语境而难求甚解。以吾拙见，编者置此三问为全书开篇之论，必非随意问之，读者需三思而后试解。

夫孔门学者，因忧天下礼崩乐坏之状，求复礼乐而救苍生。为此，孔子出则周游列国而说道于诸侯，入则授业解惑而传道于子弟，时人皆叹夫子明知不可为而为之，可见大道之难也。凡学道者，初学所知浅，复而习之方渐可知其深，故而治学难于时习，唯寓学于乐可行矣。凡传道者，必由近而及远，古时书传以抄，言传以辩，所读者同而能与辩其道者，方可为“朋”。故而有朋自远方来，必为问道于孔子，夫为师者，其乐可知也，因其诚不易也。正因不易，传道不及之事，常有，传道及而时人不得之事，亦常有，乐于尽人事，成败皆由天，荣辱不惊者，方可为君子也。由此思之，《论语》以此语开篇，吾方略知编者深意一二矣。

> 1·2 有子曰：“其为人也孝弟，而好犯上者，鲜矣；不好犯上，而好作乱者，未之有也。君子务本，本立而道生。孝弟也者，其为仁之本与？”  

此语论仁，乃紧接孔子开篇三问而作，终《论语》一书，常尊为“子”者仅孔丘、有若、曹参三人，编者借有若之口授此论于子弟，足见儒之道以学仁为本，读者不可不查也。

而关乎仁之本在于孝悌之论，世人常因其倡视君如父而斥之以孝养忠，儒学也因此常得迂腐之名。然以吾拙见，世人从此语所得甚浅矣。夫儒者学仁之本，在于知人事，而凡论人事，无外乎上事于人、与人共事、使人以事三者耳。然就如何学得处此三事之道，世人常不得其门而入矣。孔门之学，尚寓学于行，鄙巧言令色，仅坐而论道难以学仁。然凡为人者，必有父母兄弟，尊父母之命而可学上事于人，效父母之行而可学使人以事，与兄弟事而可学与人共事，其实可行而利于学也。由此思之，可知学仁当以行孝悌为始矣，其始为修身，而修身得仁者，即为君子务事、齐家、处世之本也。

> 1·3 子曰：巧言令色(1)，鲜(2)矣仁。”

